<?xml version="1.0"?>
<rss version="2.0">
    <channel>
        <title>Xhaonan&#39;s blog • Posts by &#34;兰亭集序&#34; tag</title>
        <link>https://12lve.github.io</link>
        <description>事了拂衣去，深藏功与名</description>
        <language>zh-CN</language>
        <pubDate>Fri, 21 Dec 2012 01:00:00 +0800</pubDate>
        <lastBuildDate>Fri, 21 Dec 2012 01:00:00 +0800</lastBuildDate>
        <category>兰亭集序</category>
        <category>滕王阁序</category>
        <category>web</category>
        <category>逍遥游</category>
        <category>岳阳楼记</category>
        <item>
            <guid isPermalink="true">https://12lve.github.io/2012/12/21/lantingjixu/</guid>
            <title>兰亭集序</title>
            <link>https://12lve.github.io/2012/12/21/lantingjixu/</link>
            <category>兰亭集序</category>
            <pubDate>Fri, 21 Dec 2012 01:00:00 +0800</pubDate>
            <description><![CDATA[ &lt;p&gt;王羲之（303 年 - 361 年），字逸少，琅琊临沂（今山东省临沂市）人。东晋大臣、书法家，丹阳尹王旷的儿子，太尉郗鉴的女婿，有 “书圣” 之称。&lt;/p&gt;
&lt;span id=&#34;more&#34;&gt;&lt;/span&gt;
&lt;hr&gt;
&lt;p&gt;永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。&lt;/p&gt;
&lt;p&gt;是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。&lt;/p&gt;
&lt;p&gt;夫人之相与，俯仰一世。或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至；及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀，况修短随化，终期于尽！古人云：“死生亦大矣。” 岂不痛哉！&lt;/p&gt;
&lt;p&gt;每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔，悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。&lt;/p&gt;
 ]]></description>
        </item>
    </channel>
</rss>
