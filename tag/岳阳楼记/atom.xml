<?xml version="1.0"?>
<feed xmlns="http://www.w3.org/2005/Atom">
    <id>https://12lve.github.io</id>
    <title>Xhaonan&#39;s blog • Posts by &#34;岳阳楼记&#34; tag</title>
    <link href="https://12lve.github.io" />
    <updated>2012-12-20T20:00:00.000Z</updated>
    <category term="兰亭集序" />
    <category term="滕王阁序" />
    <category term="web" />
    <category term="逍遥游" />
    <category term="岳阳楼记" />
    <entry>
        <id>https://12lve.github.io/2012/12/21/yueyanglouji/</id>
        <title>岳阳楼记</title>
        <link rel="alternate" href="https://12lve.github.io/2012/12/21/yueyanglouji/"/>
        <content type="html">&lt;p&gt;范仲淹（989-1052 年），字希文，汉族，北宋著名的政治家、思想家、军事家、文学家、教育家，世称 “范文正公”。&lt;/p&gt;
&lt;span id=&#34;more&#34;&gt;&lt;/span&gt;
&lt;hr&gt;
&lt;p&gt;庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。&lt;/p&gt;
&lt;p&gt;予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？&lt;/p&gt;
&lt;p&gt;若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。&lt;/p&gt;
&lt;p&gt;至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。&lt;/p&gt;
&lt;p&gt;嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰 “先天下之忧而忧，后天下之乐而乐” 乎！噫！微斯人，吾谁与归？&lt;/p&gt;
&lt;p&gt;时六年九月十五日。&lt;/p&gt;
</content>
        <category term="岳阳楼记" />
        <updated>2012-12-20T20:00:00.000Z</updated>
    </entry>
</feed>
