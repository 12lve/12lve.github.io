{
    "version": "https://jsonfeed.org/version/1",
    "title": "Xhaonan's blog • All posts by \"岳阳楼记\" tag",
    "description": "事了拂衣去，深藏功与名",
    "home_page_url": "https://12lve.github.io",
    "items": [
        {
            "id": "https://12lve.github.io/2012/12/21/yueyanglouji/",
            "url": "https://12lve.github.io/2012/12/21/yueyanglouji/",
            "title": "岳阳楼记",
            "date_published": "2012-12-20T20:00:00.000Z",
            "content_html": "<p>范仲淹（989-1052 年），字希文，汉族，北宋著名的政治家、思想家、军事家、文学家、教育家，世称 “范文正公”。</p>\n<span id=\"more\"></span>\n<hr>\n<p>庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。</p>\n<p>予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？</p>\n<p>若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。</p>\n<p>至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。</p>\n<p>嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰 “先天下之忧而忧，后天下之乐而乐” 乎！噫！微斯人，吾谁与归？</p>\n<p>时六年九月十五日。</p>\n",
            "tags": [
                "岳阳楼记"
            ]
        }
    ]
}